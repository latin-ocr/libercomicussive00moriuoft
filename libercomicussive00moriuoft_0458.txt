tv.
capitula Evangeliorum Neapolitana.

(Ex codd. Mus. Brit. Cotton. Nero D. IV, et Reg. 1 B. Vm.)

Praecipua rei lectionariae monumenta, quibuscum Liber Comicus conferendus
sit, in praefatione breviter indicavi ι ex quibus Capitulare Evangeliorum Neapoli-
tanum et Lectiones ex Apostolo Capuanas, quod maioris momenti simulque
minus vulgatae notitiae essent, huicce appendici inserere visum est.

Primum quidem breviter ea commemoranda sunt, quae de pericopis Neapoli-
tanis latius disputavi 1n ephemerideRevueanbdzktme, t. VIII (1891) p. 48.¹’ 529 sq.

Duo extant in Musaeo Britannico codices Evangeliorum circa an. 700 in Anglia
conscripti, Cotton. ms. Nero D. IV <Ev angeliarium S. Cuthberti) et Regius 1 Β.
VIII, qui in principio uniuscuiusque evangelii indicem exhibent festivitatum sive
dierum, in quibus aliquid ex eo olim legebatur. Hos autem indices, quos cum
ipso evangeliorum textu glossisque anglo· saxonicis ex solo Cottoniano codice
edidit W. W. Skeat (Cantabrigiae, an. 1871, 1874, 1878 et 1887), ad usum
Ecclesiae Neapolitanae spectare ex eo manifestissime constat quod, cum paucis-
sima in eis sanctorum festa occurrant, lectiones peculiares In natale sanctt
lanuarz et ln twetumum sanctt Ianuari assignatae sint. Insuper notata ibidem
reperitur Dedicatt'o basilicae Stephani, quo nomine item Neapolitana ecclesia
cathedralis in vetere Kalendario marmoreo saeculi noni designatur.

Quaeres forte, qui fieri potuerit, ut huiusmodi Capitula Evangeliorum Neapoli-
tana in manus anglorum scribarum septimi saeculi-devenerint ? Hoc modo rei
causa explicanda est.

Anno 668, Theodoro Cantuariensi archiepiscopo in Angliam proficiscenti socius
a Vitaliano papa datus est abbas Hadrianus, vir natione Afer :quem quidem
« in monasterio Nisidano, quod est non longe a Neapolt Campaniae )) antea degisse
'tradit Venerabilis Beda, Hist. Eccles. IV, 1. Facile autem putabis virum illum
rerum ecclesiasticarum apprime studiosum, Hadrianum dico, ln gratiam novellae
gentis libros aliquot secum detulisse, atque inter illos codicem Evangeliorum
Ecclesiae Neapolitanae usui accommodatum: quem postea nihil suspicantes ex
integro transcripserunt plures variis in locis antiquarii.

Praefata capitula iuxta ordinem, *quo- inter se in utroque codice sequuntur,
primum accurate reddidi, additis pericopis, quae cuique diei respondent, ubi illae
certo ant saltem probabillter definiri poterant. Deinde iisdem capitulis iuxta
seriem sollennitatum dispositis, antiquam liturgiam Neapolitanam, qualis saeculo
septimo fere medio fuit, repraesentare conatus sum.

I. CAPITULA IUXTA ORDINEM CODICUM DISPOSITA.
Ante Evangelium Matthaei.
Ι. Pridu natale domini Ι 18

2. In stilla domini ad missa publica 11 1
3. Innocentum 11· 16

