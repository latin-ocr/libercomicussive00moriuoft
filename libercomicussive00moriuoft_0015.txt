· PRAEFA TJO.

Quum ab abbate meo reverendissimo D. Pla-
cido Wolter (eodem qui nunc archiabbas Beu-
ronensi Ord. S. Benedicti Congregationi feliciter
praeest) mandatum mihi esset, ut S. Caesarii
Arelatensis opera perquirerem, inventa collige-
rem, collecta ederem, coepi iam sex abhinc
annis quamplurimas Belgii, Galliae Angliaeque
bibliothecas perlustrare. At brevi intellexi cogi-
tatum opus multi sudoris esse‚nec prius ad finem
ἶ adductum iri, quam reliquas Europae regiones
ipse peragrassem. Quid interea facerem? Neque
enim decet monachum perpetuo extra claustrum
versari, nec satis tutum esse didici 1n huiusmodi
rebus aliena opera confidere.

Contigit porro ut praeter opuscula Caesarii
multa etiam inedita reperirem Patrum aliorum-
que scriptorum qui mammam partem saeculo
tertio decimo antiquiores sunt. Haec statim ut
cognovit reverendissimus D. Hildebrandus de
Hemptinne, qui in locum D. Placidi aliquanto
ante electus erat, auctor mihi fuit, ut ex eis prius
quaedam collectanea proferrem. Quae quidem ti-
tulo communi ANECDOTA MAREDSOLANA inscribere
placuit, licet singula volumina distincta futura
sint, et separatim comparari queant. De quibus

””1

