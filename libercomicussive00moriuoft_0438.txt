III.

Homiliae Toletan'ae

(Ex Cod. Mus. Brit. Addit. 30853.)

Ecce iam discedimus a codice Parisino N. a. 1. 2171, non tamen a divite illo
Silensium monachorum armario, neque prorsus a sacris Ecclesiae Toletanae riti-
bus. Homiliae enim de quibus modo disserendum est, et leguntur in codice Musaei
Britannici Addit. 30853‚ qui S. Dominici de Silos quondam fuit ; et eo consilio
collectae fuerunt, ut in missis Liturgiae Toletanae‚ qualis ex Libro Comico enotes-
cit, populo recitarentur. Quae res vel eo comprobatur, quod ipsissimae homiliae
bene multae post evangelicas lectiones insertae reperiuntur in convenientibus
missis antiqui Sacramentarii Toletani, Cod. Brit. Addit. 30844.

Praefatum autem Homiliarium Addit. 308 5 3 ex alio libro, eoque ordinatiore,
fuisse descriptum, ipsamet codicis dispositio ostendit. Nam primum exscripsisse
videtur antiquarius quae leguntur usque ad fol. 231, ubi totius anni ecclesiastici
lectionibus hoc modo finis imponitur. F1N1T DEo GRAT1As AMEN Reliqua veroin
modum supplementi ex eadem archetypa collectione, vel ex cognatis illi fontibus
addita fuerint.

Quo circiter tempore id factum fuerit, facile colligitur ex apocrypha illa epistola,
quae inter utramque partem prima manu interposita legitur eod. sol. 231. Etenim,
quum praefatam epistolam missam sibi a Salvatore mentiatur «Petrus episcopus
de civitate N trnaso », et aliunde scribendi ratio vix inferiorem saeculo undecimo
antiquitatem redoleat, non alius hic intelligatur oportet, atque Petrus Ermengaudi,
qui N emausensem ecclesiam texit an. 1080- 1090. Duodecimo igitur saeculo
ineunte codicem exaratum fuisse existimo.

Porro, unde repetenda sit ipsius collectionis origo, haud facile decernam: etsi
tanta esse videtur totius operis vetustas, tam mira cum Libro Comico convenientia, -
ut nihil equidem dubitaverim illud existimare librum esse Sermonum, quem ab
Hildefonso Julianus, aut certe illum quem ab ipso Juliano Felix scriptum esse
asserit (Patr. Lat. t. 96, col. 44 et 450).

Utcumque autem res se habet, nullius scriptoris dicta in eo reperies, qui Grego-
rio Isidorove recentior sit. Pleraque a gallicanis fontibus sexti saeculi manarunt z
multa S. Caesarius Arelatensis suppeditavit, praesertim ex sermonibus (< de quoti-
diano», quorum nonnullos Fausti seu Faustini nomine more suo inscripsit. Quo
etiam illud spectat, quod alias veri simile dixisse me memini (Revue anbdictine,
t. IX (1892), p. 51 sq), Homiliarii Silensis compositori notam fuisse collectionem
illam Durlacensem seu Caroliruhanam, quam Fausto Reiensi nuper attribuit
Vindobonensis editor A. Engelbrecht.

Praeterea Augustini sermones duo antea inediti hoc codice servati sunt z quorum
alter « de diem sanctae Eolaliae »‚ « de ascensione Domini »alter inscribitur.

Omitto cetera, quibus haec Silensis Homiliarum collectio non solum viris rerum .
liturgicarum studiosis, sed iis quoque, qui Patrum Latinorum edendis operibus

’, incumbunt, maxime commendatur.

 

 

